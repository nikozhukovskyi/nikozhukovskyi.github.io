<!DOCTYPE html>
<html lang=uk>
<head>
	<meta charset="UTF-8">
	<title>Архітектура</title>

	<!-- Бібліотеки фреймворку Bootstrap -->
	<link rel='stylesheet' href='css/bootstrap.min.css' type='text/css' media='all'>
</head>
<body>
  <div class="container-fluid">
    <nav class="navbar navbar-default">      
      <div class="navbar-header">
         <a class="navbar-brand" href="churchs.html">
         	<p class="text-primary">
         		<span class="glyphicon glyphicon-arrow-left"></span>
         		<strong>Церкви та монастирі</strong>
         	</p>
         </a>
      </div>
    </nav>
    <div class="text-center page-header container-fluid" 
      style="font-family:Times; background-color: #eeeeff">	 
      <h1>Церква Святого Юра</h1>
    </div>

	<div class="row">
	  <div class="col-lg-3 col-md-4 col-sm-5">
		<img src="Images/Church of St. George.png" alt="Церква Святого Юра" 
			class="center-block img-responsive img-thumbnail">
	  </div>

	  <div class="col-lg-8 col-md-7 col-sm-6">
		<p class="text-justify">
			Перший дерев’яний храм, присвячений святому Юрієві, заклав у 1280 році король Лев Данилович для волинського князя Василька. У 1340 році польський король Казимир III разом із чисельним військом спалив княжий Львів, в тому числі перший дерев’яний храм святого Юрія та монастир. 
			Ровесницею першої кам’яної церкви св. Юрія є Вірменська церква (частково мурована з цегли, частково — дерев’яна). Обидва храми збудував один і той самий майстер. 
			У національному та релігійному житті Львова, Галичини й цілої Русі-України особливу роль відіграв боярський рід Шептицьких. Перший із цього роду — визначний Митрополит Атанасій (1715-1746) – розпочав будову нового величного храму у Львові на місці середньовічної Святоюрської церкви.
			1744 року було закладено фундамент нової церкви. Головним проектантом і будівничим Святоюрського храму став німець Бернард Меретині. Будівництво собору було закінчено в 1764 році, але декоративні роботи тривали аж до 1780 року.
			Основним компонентом архітектурного ансамблю пізнього бароко є катедральний собор. До нього входять митрополичі палати, капітульні будинки, дзвіниця, владичий сад, огорожі. Монументальні аркоподібні ворота ведуть на подвір’я собору святого Юра. Фігурне обрамлення воріт оздоблено постатями святих, які символізують церкву Римську та церкву Грецьку. Цю скульптурну групу створив у 1770 році Михайло Філевич. 
			Між капітульними будинками на кам’яній терасі велично стоїть хрещатий у плані собор, орієнтований вівтарем на захід. Загальна композиція храму має центричний характер. До нього ведуть тесані білокам’яні двомаршові сходи.
			Сходи з ажурною балюстрадою, оздобленою вісьмома «геніями», котрі сидять (означають різні цноти), і численними кам’яними ліхтарями роботи скульптора Стажевського ведуть до катедри. 
			З обох боків порталу-арки фасаду розміщено дві постаті архиєреїв: Папи Льва VI й Атанасія Великого, Архиєпископа Александрійського (скульптор — Іоанн Пінзель).
			Скульптурна група «Юрій-Змієборець», що увінчує аттик Собору Святого Юра — теж роботи Іоанна Георгія Пінзеля.
			Гармонійну цілість фасадів архикатедри підкреслюють вертикальні лінії пілястр, увінчані різьбленими в камені рокайлевими капітелями, та карнизи витончених пропорцій із філігранними профілюваннями.
			Над перехрестям нав піднімається квадратний підбанник із заокругленими гранями, обведений ажурною балюстрадою з еліптичними люкарнами та прикрашений ліхтарями.
			Під головною банею чотири пілони підтримують систему склепінь і менші знижені приміщення навколо нави. Ліхтарню бані оповиває така сама балюстрада. Ціла могутня форма головного фасаду вдало поєднує різноманітні деталі архітектурного декору з будівлею: різьблені в камені ліхтарі, ажурні балюстради — усі каменярські роботи виконували Петро Білостоцький і Онуфрій Стефанський. 
		</p>
        </br>
        <p>
          Сучасна адреса: пл.Святого Юра, 5.
        </p>
	  </div>
	</div>
  </div>
</body>
</html>